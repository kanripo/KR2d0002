# -*- mode: mandoku-view; -*-
#+TITLE: 東觀漢記
#+DATE: 2015-08-24 22:27:48.751192
#+PROPERTY: ID KR2d0002
#+PROPERTY: BASEEDITION WYG    
#+PROPERTY: JUAN 卷二十一
<pb:KR2d0002_WYG_021-1a>¶
欽定四庫全書¶
　東觀漢記卷二十一¶
　　列傳十六¶
　　胡廣¶
胡廣(案范書本傳廣字/伯始南郡華容人)為太傅總録尚書事時年八十¶
而心力克壯母在堂朝夕瞻省旁無几杖言不稱老逹¶
練事體明解朝章雖無謇直之風屢有補裨之益¶
　　陳龜¶
<pb:KR2d0002_WYG_021-1b>¶
陳龜(案范書本傳龜字/叔珍上黨泫氏人)為五原太原後卒西域胡夷并¶
凉民庶咸為舉哀弔祭其墓¶
　　劉祐¶
劉祐(案范書本傳祐字/伯祖中山安國人)為河東太守時屬縣令長率多¶
中官子弟百姓患之祐到摧其權强平理寃結政為三¶
河表¶
　　李雲¶
桓帝誅大將軍梁冀而中常侍單超等五人皆以誅冀¶
<pb:KR2d0002_WYG_021-2a>¶
功並封列侯又立掖庭民女亳氏為皇后數月間后家¶
封者四人賞賜巨萬時地數震裂衆灾頻降白馬令李¶
雲(案范書本傳雲/字行祖丼陵人)素剛憂國乃露布上書移副三府曰¶
孔子曰帝者諦也今官位錯亂小人諂進財貨公行政¶
令日損是帝欲不諦乎帝得奏震怒下有司送雲黄門¶
北寺獄𢎞農五官掾杜衆傷其忠直獲罪上書願與雲¶
俱得死遂俱死獄中¶
　　韋毅¶
<pb:KR2d0002_WYG_021-2b>¶
韋毅為陳留太守桓帝延熹九年坐贓自殺¶
　　宗資¶
汝南太守宗資(案范書本傳李賢注引謝承/書云資字叔都南陽安衆人)任用善士¶
朱紫區别¶
　　陳蕃¶
陳蕃(案范書本傳蕃字/仲舉汝南平輿人)為光禄勲上疏切諫云鄙諺曰¶
盜不過五女門以女能貧家也今後宫之女數千食肉¶
衣綺豈不貧國乎(案范書本傳桓帝時封賞踰制内/寵猥盛蕃上疏諫帝頗納其言)¶
<pb:KR2d0002_WYG_021-3a>¶
　　段熲¶
段熲字紀明(案范書本傳熲/武威姑臧人)有文武智畧時東郭竇公¶
孫舉等聚衆三萬人為亂遣兵討之連年不克桓帝詔¶
公卿選將有文武者司徒尹訟薦熲乃拜為中郎將熲¶
到設施方畧旬月羣盜悉破熲破羌胡(案范書熲傳/時延熹二年)明¶
年春餘羌復冦張掖熲自下馬大戰力盡羌亦引退熲¶
追之晝夜兼行食雪四十餘日熲上疏曰先零諸羌討¶
之難破降為上䇿戰為下計(案范書本傳熲期於誅盡/諸羌深斥招降之謬此疏)¶
<pb:KR2d0002_WYG_021-3b>¶
(當非/熲語)太后詔云此以慰种光馬賢等亡魂也(案范書本/傳靈帝建)¶
(寜元年春熲大破先零諸種于逢義山/時竇太后臨朝下詔褒熲此其詔文)熲曰張奐事勢¶
相反遂懷猜恨(案范書本傳建寧元年夏熲復敗𦍑時/張奐上言羌種難盡宜以恩降詔書下)¶
(熲故熲上奏辨/之此其奏中語)熲起於途中為并州刺史滅羌有功後¶
徵還京師熲乘輕車介士鼓吹曲蓋朱旗馬騎五萬餘¶
匹殷天蔽日鉦鐸金鼓雷震動地連騎繼跡彌數十里¶
詔賜錢千萬七尺絳襜褕一領赤幘大冠一具熲上言¶
掠得羌侯君長金印四十三銅印三十一錫印一枚長¶
<pb:KR2d0002_WYG_021-4a>¶
史司馬渉頭長燕鳥校棚水塞尉印五枚紫綬三十八¶
(案太平御覽作紫綬/十七艾綬二十八)黄綬二枚皆簿入也¶
　　劉寛¶
劉寛(案范書本傳寛字/文饒𢎞農華隂人)為南陽太守温仁多恕吏民有¶
過但用蒲鞭罰之示辱而已寛簡畧嗜酒嘗有客遣蒼¶
頭市酒迂久大醉而還客不堪之罵曰畜產寛須臾遣¶
人視奴疑必自殺顧左右曰此人也罵言畜產辱孰甚¶
焉吾懼其死也寛夫人試寛意伺當朝㑹裝嚴已訖使¶
<pb:KR2d0002_WYG_021-4b>¶
婢奉肉羹翻汚朝衣婢遽收之寛神色不異乃徐語曰¶
&KR0325;爛汝手¶
　　陳球¶
陳球(案范書本傳球字/伯真下邳淮浦人)為繁陽令清高不動¶
　　張奐¶
張奐字然明(案范書本傳奐/敦煌酒泉人)為安定屬國都尉羌離湳¶
上奐馬二十匹(案范書本傳時先零酋長仍遺奐金鐻/八枚故奐有使金如粟之語此有闕文)¶
奐召主簿張祁入于羌前以酒酹地曰使馬如羊不以¶
<pb:KR2d0002_WYG_021-5a>¶
入廐使金如粟不得入懐盡還不受使匈奴(案范書本/傳奐由安)¶
(定屬國都尉遷使匈/奴中郎將此有闕文)休屠各及朔方烏桓竝同反叛遂¶
燒度遼將軍門列屯赤地煙火相望兵衆大恐各欲亡¶
去奐安坐帷中與弟子誦書自若軍士稍安桓帝時為¶
武威太守其妻懷孕夢見奐帶印綬登樓而歌乃訊之¶
于占者曰必生男復臨兹邦命終此樓旣而生猛以建¶
安中為武威太守前刺史邯鄲商為猛所殺據郡反為¶
韓遂所攻州兵圍之急猛自知必死耻見禽乃登樓自¶
<pb:KR2d0002_WYG_021-5b>¶
焚而死¶
　　陽球¶
陽球字方正(案范書本傳球/漁陽泉州人)為司隸校尉詣闕上書謝¶
恩表言常侍王甫罪過奔車收送詔獄自臨考之父子¶
皆死于杖下乃磔甫尸署曰賊臣王甫于是權門惶怖¶
股慄莫不雀目䑕歩京師肅然曹節見甫尸乃收淚入¶
言球罪帝徙為衛尉球叩頭曰願假臣一月必令豺狼¶
鴟梟悉伏其辜¶
<pb:KR2d0002_WYG_021-6a>¶
　　趙咨¶
趙咨字文楚東郡燕人至孝躬率子孫耕農為養盜嘗¶
夜徃刼之咨恐母驚惶乃先至門迎盜因請為設食謝¶
曰老母八十疾病須養居貧無儲乞少置衣糧妻子餘¶
物無所惜諸盜皆慚嘆跪曰所犯無狀干暴賢者言畢¶
奔走大司農陳奇(案范書本/傳作陳豨)舉咨至孝¶
　　荀曇¶
荀曇字元智潁川潁隂人為廣陵太守正身疾惡其兄¶
<pb:KR2d0002_WYG_021-6b>¶
昱為沛相乃相與共除閹黨後昱與大將軍竇武謀誅¶
中官與李膺俱死曇亦禁錮終身¶
　　符融¶
符融(案范書本傳融字/偉明陳留浚儀人)妻亡貧無殯歛鄉人欲為具棺¶
服融不肯受曰古之亡者棄之中野惟妻子可以行之¶
但即土埋藏而已¶
　　髙彪¶
高彪(案范書本傳彪字/義方吳郡無錫人)除郎中校書東觀後遷外黄令¶
<pb:KR2d0002_WYG_021-7a>¶
畫彪形象以勸學者¶
　　范丹¶
范丹字史雲(案范書本傳丹/陳留内黄人)為萊蕪長遭黨錮事推鹿¶
車載妻子捃拾自資有時絶糧丹言貎無改閭里歌之¶
曰甑中生塵范史雲釜中生魚范萊蕪¶
　　韓卓¶
韓卓字子助陳留人臘日奴竊食祭其母卓義其心即¶
日免之¶
<pb:KR2d0002_WYG_021-7b>¶
　　曹節¶
曹節(案范書本傳節字/漢豐南陽新野人)上書曰功薄賞厚誠有踧踖(案/此)¶
(書未知何時所上要/是濫賞時偽讓之辭)¶
　　皇甫嵩¶
皇甫嵩(案范書本傳嵩字/義真安定朝那人)上言四姓權右咸各歛手¶
　　王允¶
尚書令王允(案范書本傳允字/子師太原祁人)奏曰太史令王立説孝¶
經六隠事能消却姦邪常以良日允與立入為帝誦孝¶
<pb:KR2d0002_WYG_021-8a>¶
經一章以丈二竹簟畫九宫其上随日時而出入焉及¶
允被害乃不復行也¶
　　趙温¶
趙温字子柔蜀郡成都人初為京兆郡丞歎曰大丈夫¶
生當雄飛安能雌伏遂棄官而去後官至三公¶
　　孔融¶
孔融(案范書本傳融/字文舉魯國人)上書曰先帝褒厚老臣懼其隕越¶
是故扶接助其氣力三公刺掖近為憂之非警戒也云¶
<pb:KR2d0002_WYG_021-8b>¶
備大臣非其類也¶
　　蔡邕¶
蔡邕(案范書本傳邕字/伯喈陳留圉人)詔問有黒氣墮温明殿東庭中¶
如車蓋騰起奮迅五色有頭體長十餘丈形似龍似虹¶
蜺邕對虹著於天而降施于庭以臣所聞則所謂天投¶
蜺者也(案司馬彪五行志此靈/帝光和元年六月事)虹晝見御座殿庭前色¶
青赤上引邕問之對曰虹蜺小女子之祥(案范書靈帝/紀此光和元)¶
(年七月事蓋兩/月間虹災再見)邕徙朔方上書求還續成十志(案劉昭/續漢書)¶
<pb:KR2d0002_WYG_021-9a>¶
(注載邕所上書畧云臣自在布衣常以為漢書十志下/盡王莽而世祖以來惟有紀傳無續志者臣所師事故)¶
(太傅胡廣知臣頗識其門户畧以所有舊事與臣雖未/備悉粗見首尾積累思惟二十餘年不在其位非外吏)¶
(庶人所得擅述天誘其𠂻得備著作郎建言十志皆當/撰録遂與議郎張華等分受之難者皆以付臣先治律)¶
(厯以籌算為本天文為騐請太史舊著攷較連年徃徃/頗有差舛當有増損乃可施行為無窮法道至深㣲不)¶
(敢獨議郎中劉洪宻于用算故臣表上洪與共參思圖/牒尋繹適有頭角㑹臣被罪逐放邊野臣竊自痛一為)¶
(不善使史集所闕胡廣所校二十年之思中道廢絶不/得究竟誠恐所懷随軀腐朽抱恨黄泉遂不設施謹先)¶
(顛踣科條諸志臣欲刪定者一所當接續者四前志所/無臣欲著者五及經典羣書所宜捃摭本奏詔書所當)¶
(依據分别首目并書章左願下東觀推求諸奏參以璽/書以補綴遺闕昭明國體攷十意即十志也范書本傳)¶
<pb:KR2d0002_WYG_021-9b>¶
(李賢注載十意之目云律厯意第一禮意第二樂意第/三郊祀意第四天文意第五車服意第六餘闕又劉知)¶
(幾史通稱邕于熹平中作朝㑹車服二志知十意中當/有朝㑹蓋邕所作十意今得其七其三篇則不可攷云)¶
　　周珌¶
周珌(案范書珌見董卓袁紹諸傳以珌為漢陽人/李賢注引英雄記作周珌字仲遠武威人)豫州¶
刺史慎之子也¶
　　劉翊¶
劉翊(案范書本傳翊字/子相潁川潁隂人)為汝南太守舉郡人許靖計吏¶
察孝廉除尚書郎典選舉¶
<pb:KR2d0002_WYG_021-10a>¶
　　郭汜¶
獻帝幸𢎞農郭氾(案范書董卓傳李賢注引/劉艾獻帝紀云汜張液人)日擄掠百¶
官婦女有羙髪皆斷取之¶
　　吕布¶
吕布(案范書本傳布字/奉先五原九原人)以奮威將軍如三事¶
　　蔣疊(案蔣疊以下二十八人未審係何/時代他書亦無可攷編附于此)¶
蔣疊字伯重為太僕久在臺閣文雅通逹明故事在九¶
卿位數言便宜奏議可觀¶
<pb:KR2d0002_WYG_021-10b>¶
　　須誦¶
須誦為郡主簿獲罪詣獄引械自椓口口出齒獲免¶
　　馮模¶
馮模為司空坐隴西太守鄧融免官¶
　　周行¶
周行為涇令下車嚴峻貴戚跼蹐京師肅清¶
　　劉訓¶
劉訓拜車府令時東州郡國相驚有賊轉至京師吏民¶
<pb:KR2d0002_WYG_021-11a>¶
驚皆奔城郭訓即夜詣省欲令將近兵據門以禦之¶
　　雍鯈¶
雍鯈字長魚事母至孝母常病癰鯈晝夜匍伏不離左¶
右至為吮癰¶
　　梁福¶
司部灾蝗臺召三府驅之司空掾梁福曰普天之下莫¶
非王土不審使臣驅蝗何之灾蝗當以徳消不聞驅逐¶
時號福為真掾¶
<pb:KR2d0002_WYG_021-11b>¶
　　范康¶
范康為司隸校尉務大綱性節儉常卧布被¶
　　蔣詡¶
蔣翊字元卿後母憎之伺翊寢操斧砍之值翊如厠¶
　　宗慶¶
宗慶字叔平為長沙太守民養子者三千餘人男女皆¶
以宗為名¶
　　郍刪¶
<pb:KR2d0002_WYG_021-12a>¶
郍刪字次孫早孤以至孝稱值天下亂野無烟火而刪¶
獨在冢側毎賊過見其尚㓜而有志節奇而哀之¶
　　喜夷¶
喜夷為夀陽令蝗入輒死¶
　　李庸¶
李庸為蜀郡太守蜀之珍玩不入於門益州紀其政化¶
　　巴异¶
巴异為重泉令吏民向化鸞鳥止學宫¶
<pb:KR2d0002_WYG_021-12b>¶
　　卜福¶
卜福為廷尉執謙求退上以為大中大夫¶
　　陳導¶
光武賜陳導駭犀劍¶
　　楊喬¶
楊喬曰臣伏見二千石典牧千里¶
　　翟歆¶
翟歆字敬子父于以功封臨沮侯歆當嗣爵母年老¶
<pb:KR2d0002_WYG_021-13a>¶
國遠上書辭讓詔許乃賜關内侯¶
　　魏成¶
魏成曽孫純坐訐訕國除¶
　　畢尋¶
利取侯畢尋𤣥孫守坐姦人妻國除¶
　　段普¶
首鄉侯段普曽孫勝坐殺婢國除¶
　　邢崇¶
<pb:KR2d0002_WYG_021-13b>¶
夕陽侯邢崇孫之為賊所盜亡印綬國除¶
　　陰猛¶
隂猛好學温良稱于儒林為太祝令以博通古今遷太¶
史令¶
　　羊融¶
羊融字子優為大司農性明逹稱為名卿¶
　　張意¶
張意拜驃騎將軍討東甌備水戰之具一戰大破所向¶
<pb:KR2d0002_WYG_021-14a>¶
無前¶
　　沈豐¶
沈豐字聖逹為零陵太守為政慎刑重殺罪法辭訟初¶
不厯獄嫌疑不决一斷于口鞭杖不舉市無刑戮僚友¶
有過初不暴揚有奇謀異畧輒為談述曰太守所不及¶
也到官一年甘露降芝草生¶
　　蕭彪¶
蕭彪字伯文京兆杜陵人累官巴陵太守父老乞供養¶
<pb:KR2d0002_WYG_021-14b>¶
父有賓客輒立屏風後應受使命父嗜餅每自買進之¶
　　陳囂¶
陳囂字君期習韓詩語曰關東説詩陳君期¶
　¶
　¶
　¶
　¶
　東觀漢記卷二十一¶
